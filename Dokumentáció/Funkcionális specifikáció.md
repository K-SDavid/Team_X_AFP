# Funkcionális specifikáció

### Áttekintés

A szerencsejáték a mai világ szerves részét képezi. A vírushelyzetre való tekintettel az emberek nem tudják meglátogatni a kaszinókat, ezért online szerencsejáték oldalakat keresnek fel. A legtöbb ilyen oldalon csak bankkártya adatok megadásával lehet játszani, ezért sokan nem regisztrálnak ilyen oldalakra, mivel féltik kiadni személyes adataikat.

### A rendszer céljai

A rendszer célja egy olyan online weboldal létrehozása, ahol a részvételhez nem szükséges bankkártya adat megadása. Minden felhasználó kap egy kezdő összeget, amivel próbára teheti szerencséjét kis összegekkel, ha nagyobb összeggel szeretne játszani, akkor azt csak egy bizonyos összeg feletti pénzfeltöltéssel lehetséges. A nyeremények kivételéhez elengedhetetlen bankkártya hozzáadása és egy bizonyos összeg feletti egyenleg.

Alapvető követelménynek tekinthető a hibamentes, gyors működés. Szeretnénk azonnali és megbízható be- és kifizetést biztosítani felhasználóink számára.

Továbbá cél az, hogy a weboldal letisztult, könnyen áttekinthető és egyértelmű legyen. A felhasználó tudja, hogy melyik funkció/menüpont mire való, hogyan érheti el azokat.

### Jelenlegi helyzet

A legnépszerűbb fogadási/szerencsejáték oldalak nem kínálnak kezdő egyenleget, amivel ki lehet próbálni az oldalon lévő elérhető funkciókat. A legtöbb oldalon a nagy mennyiségű reklám nagyban rontja a játékélményt. Adott játékokban a körök megadott időnként indulnak, ezzel megnő a várakozás ideje, emiatt a felhasználó nem tudja szabályozni a játék indítását.

### Vágyálom rendszer

Projektünk célja egy olyan szerencsejáték oldal létrehozása, ahol minden újonnan regisztrált felhasználó kipróbálhatja a weboldalon lévő funkciókat.  
Az oldal megnyitásakor a funkciók megtekinthetőek, de használatukhoz közelező a regisztráció.

Egy gyors regisztráció után, már ki is próbálhatóak a funkciók, adott mennyiség fogadása után pedig kiváltható az egyenleg.
Minden fogadás után a felhasználó kap egy úgynevezett "X-Coin"-t (arányosan), amivel különböző nyereményeket, további funkciókat lehet kiváltani.
Célunk minél több szórakoztató játékmód megvalósítása.
